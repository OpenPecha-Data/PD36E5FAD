༄༅། །དམ་ཅན་བསྟན་མ་བཅུ་གཉིས་ཀྱི་སྐུ་མདོག་ཕྱག་མཚན་རྒྱན་ཆ་ཞོན་པ་རྣམས་བསྟན་པ་བཞུགས།། ཨོཾ་ཨཱཿཧཱུྃ། དམ་ཅན་བསྟན་མ་བཅུ་གཉིས་ཀྱི་སྐུ་མདོག་ཕྱག་མཚན་རྒྱན་ཆ་ཞོན་པ་བསྟན་པ་ནི། བདག་ཉིད་ཆེན་མོ་ནི། སྐུ་མདོག་མཐིང་ནག ནམ་ཟ་ནང་མ་དམར་མོ། ཕྱི་བེར་ལྗང་སེར། དབུ་ལ་པྲོག་ཞུ། ཕྱག་གཡས་རྡོ་རྗེ་དང་། གཡོན་ཁྲམ་ཤིང་འཛིན་པ། ཞོན་པ་ཤྭ་མོ་ཡུ་མོ་ལ་ཞོན་པ། དཔལ་ལྡན་ཧ་རི་ནི། སྐུ་མདོག་སེར་མོ། ནམ་ཟ་ནང་གོང་དང་འདྲ་བ། ཕྱི་བེར་ལྗང་ནག དབུ་ལ་པྲོག་ཞུ། ཕྱག་གཡས་རྡོ་རྗེ་ཀུན་འདྲ་བ་ལ། གཡོན་རྡོ་རྗེའི་ཞགས་པ། ཞོན་པ་རྟ་དམར་པོ། གསང་བའི་ཡུམ་ཆེན་ནི། སྐུ་མདོག་དམར་མོ། ནང་གོས་ལྗང་ནག ཕྱེ་བེར་དམར་པོ། ཕྱག་གཡོན་ཐོད་ཁྲག ཞོན་པ་བོང་བུ། འབྲོག་ཆེན་འཁོར་འདུས། སྐུ་མདོག་ལྗང་ཁུ། ནང་གོས་དམར། ཕྱི་བེར་ལྗང་སེར། ཕྱག་གཡོན་བེ་ཅོན། རྔ་མོ་གྭ་པ་ལ་ཞོན་པ། གངས་དཀར་ཤ་མེད་ནི། སྐུ་མདོག་སེར་མོ། ནང་གོས་འདྲ། ཕྱི་བེར་ལྗང་སེར། ཕྱག་གཡོན་རལ་གྲི། སྟག་ལ་ཞོན་པ། གསེར་ཆེན་མཁའ་ལྡིང་ནི། སྐུ་མདོག་སེར་མོ། ནང་གོས་འདྲ། ཕྱེ་བེར་ལྗང་ནག ཕྱག་གཡོན་དགྲ་སཏྭ་འཛིན་པ། གླང་དམར་པོ་ལ་ཞོན་པ། ཁ་རག་ཁྱུང་བཙུན་ནི། སྐུ་མདོག་དམར་མོ། ནང་གོས་ལྗང་སེར། ཕྱི་བེར་དམར་པོ། གཡོན་དབྱུག་པས་མཚན་པའི་ལྕགས་ཀྱུ་འཛིན་པ། དོམ་ནག་ལ་ཞོན་པ། སྨན་རི་རབ་འབྱམས་ནི། སྐུ་མདོག་ལྗང་ཁུ། ནང་གོས་དམར། ཕྱི་བེར་ལྗང་སེར། ཕྱག་གཡོན་ཙིཏྟ་འཛིན་པ། མི་དྲེད་ལ་ཞོན་པ། ཀོང་བཙུན་དེ་མོ་ནི། སྐུ་མདོག་དཀར་མོ། ནང་གོས་དམར། ཕྱི་བེར་ལྗང་ཁུ། ཕྱག་གཡོན་རྡོ་རྗེའི་ཞགས་པ། རྭ་བཅུ་ཤྭ་བ་ལ་ཞོན་པ། བཙན་ལ་ལ་རོག་ནི། སྐུ་མདོག་སེར་མོ། ནང་གོས་དམར། ཕྱི་བེར་ལྗང་ནག ཕྱག་གཡོན་དྲིལ་བུ། རྩོས་ལ་ཞོན་པ། སྨན་བཙུན་ཨུག་ཆོས་ནི། སྐུ་མདོག་དམར་མོ། ནང་གོས་དམར། ཕྱི་བེར་ལྗང་ཁུ། ཕྱག་གཡོན་མཚོན་སྣ་ལྔའི་གྲུ་ལུ་འཛིན་པ། འབྲི་མོ་ལ་ཞོན་པ། གཡུའི་དྲིལ་བུ་ནི། སྐུ་མདོག་ལྗང་ནག

ནང་གོས་དམར་པོ། ཕྱི་བེར་ལྗང་ནག ཕྱག་གཡོན་དབྱུག་པའི་མཚན་པའི་ལྕགས་ཀྱུ་འཛིན་པ། རྐྱང་ལ་ཞོན་པ། འདི་ཐམས་ཅད་ཀྱི་སྤྱི་བོར་ཨུ་རྒྱན་ཆེན་པོས་རྒྱན་པ།། ༈ །བསྟན་མ་བཅུ་གཉིས་ཀྱི་བསྒོམ་ཚུལ་ནི། རྡོ་རྗེ་ཀུན་གྲགས་མ་མཐིང་ཁ། ཁྲམ་འཕང་འཛིན་པ་ཤྭ་བ་ལ་ཞོན་པ། ཧ་རི་ནི་མདོག་སེར་མོ་ཞགས་པ་འཛིན་པ་རྟ་ལ་ཞོན་པ། གངས་ཀྱི་ཡུམ་ཆེན་ནི་མཐིང་ཁ་རལ་གྲི་འཛིན་པ་སྟག་ལ་ཞོན་པ། འབྲོག་ཆེན་ལྗང་ཁུ་བེ་ཅོན་འཛིན་པ་རྔ་མོ་ལ་ཞོན་པ། གངས་དཀར་ཤ་མེད་དམར་མོ་ཐོད་ཁྲག་འཛིན་པ་བོང་བུ་ལ་ཞོན་པ། མཁའ་ལྡིང་དམར་མོ་ལྕགས་ཀྱུ་འཛིན་པ་དོམ་ལ་ཞོན་པ། ཁ་རག་ཁྱུང་བཙུན་སེར་མོ་དགྲ་སཏྭ་འཛིན་པ་རྟ་ལ་ཞོན་པ། སྨན་རི་ལྗང་ཁུ་སྙིང་འཛིན་པ་དྲེད་ལ་ཞོན་པ། ཀོང་བཙུན་དཀར་མོ་ཞགས་པ་འཛིན་པ་ཤྭ་བ་ལ་ཞོན་པ། བཙན་ལ་ལ་རོག་སེར་མོ་དྲིལ་བུ་འཛིན་པ་རྩོས་ལ་ཞོན་པ། སྨན་བཙུན་མ་དམར་མོ་མཚོན་གྲུ་འཛིན་པ་འབྲི་ལ་ཞོན་པ། གཡུའི་དྲིལ་བུ་ནག་མོ་ལྕགས་ཀྱུ་འཛིན་པ་རྐྱང་ལ་ཞོན་པའོ། །བསྟན་མའི་བསྒོམ་ཚུལ་འདི་སྔགས་འཆང་ངག་གི་དབང་པོ་ཀུན་དགའ་རིན་ཆེན་བཀྲ་ཤིས་གྲགས་པ་རྒྱལ་མཚན་དཔལ་བཟང་པོས་མཛད་པའོ།། །།སརྦ་མངྒ་ལཾ།། །། PAGE \* MERGEFORMAT 2 སྔགས་འཆང་ཀུན་དགའ་རིན་ཆེན། བསྟན་མ་བཅུ་གཉིས་ཀྱི་སྐུ་མདོག་ཕྱག་མཚན་རྒྱན་ཆ་བཞོན་པ་རྣམས་བསྟན་པ། PAGE \* MERGEFORMAT 1 